
Projekt U8. Klasyfikacja emocji mówcy klasyfikatorem Bayesa wyuczonym na zbiorze nagrań RAVDESS.  
Celem jest wyuczenie klasyfikatora Bayesa na zbiorze RAVDESS i wyznaczenie jednej z 8 klas stanu emocjonalnego mówcy w nagraniach testowych. Reguła decyzyjna klasyfikatora polega na maksymalizacji prawdopodobieństwa „a posteriori” przynależności badanej próbki (nagrania testowego) do danej klasy – stanu emocjonalnego mówcy. Do wyznaczania cech ramek sygnału audio można użyć biblioteki Librosa lub innej (np. HTK toolkit) 
 Problem: pobrać z Internetu zbiór nagrań RAVDESS – przeznaczyć część większościową zbioru do wyznaczenia parametrów modeli klas wymaganych w klasyfikatorze Bayesa, a pozostałą część do testowania procesu klasyfikacji - stosując funkcje biblioteki Librosa (lub podobnej) wyznaczyć wektory cech MFCC (oraz ich pochodne - cechy „delta MFCC”) dla ramek sygnału audio (trwających po ok. 30 ms) a następnie przekształcić je w docelowy wektor zawierający wartości średnie i wariancje poszczególnych cech w jednym nagraniu – wyznaczyć takie wektory cech dla wszystkich przykładów (plików audio); 
 Metoda: zaimplementować metodę uczenia się parametrów rozkładów prawdopodobieństwa Gaussa wymaganych w projekcie klasyfikatora Bayesa; zrealizować funkcję klasyfikacji w oparciu o regułę maksymalizacji prawdopodobieństwa „a posteriori” przynależności testowanej próbki do jednej z klas;  
 Sterowanie: zrealizować proste menu tekstowe umożliwiające Użytkownikowi zadawanie parametrów przetwarzania (procentowy podział zbioru przykładów na uczący i testowy, stopień przeplotu ramek sygnału, liczba cech MFCC – od 12 do 30, warunek zakończenia procesu uczenia);   
 Sterowanie: wykonać uczenie klasyfikatora Bayesa dla podzbioru uczącego; wykonać klasyfikację dla podzbiorów uczącego i testowego dla wielu różnych wartości parametrów i wyznaczać miary dokładności klasyfikacji. 